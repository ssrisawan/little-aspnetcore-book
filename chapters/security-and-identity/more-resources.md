## ทรัพยากรเพิ่มเติม

ระบบอัตลักษณ์ของ ASP.NET Core ช่วยให้เราเพิ่มคุณสมบัติด้านการรักษาความปลอดภัยและด้านอัตลักษณ์เช่นการล็อกอินและการลงทะเบียนลงในแอปพลิเคชันของเราได้ เทมเพลต `dotnet new` ได้จัดเตรียม view และ controller ที่พร้อมใช้งานไว้รองรับสถานการณ์ที่มักพบได้ทั่วไป ทำให้เราสามารถเริ่มงานได้อย่างรวดเร็ว

ระบบอัตลักษณ์ของ ASP.NET Core ยังสามารถทำอะไรเพิ่มเติมได้อีกมาก เช่นการรีเซตรหัสผ่านและการล็อกอินด้วยบัญชีสื่อสังคมออนไลน์ ซึ่งเอกสารและคู่มือที่ http://docs.asp.net เป็นทรัพยากรที่ช่วยอธิบายวิธีที่ต้องใช้เพื่อเพิ่มคุณสมบัติเหล่านี้ได้เป็นอย่างดี

### ทางเลือกอื่นนอกจากระบบอัตลักษณ์ของ ASP.NET Core

ระบบอัตลักษณ์ของ ASP.NET Core ไม่ใช่วิธีเดียวที่สามารถใช้เพื่อเพิ่มความสามารถด้านการจัดการอัตลักษณ์ได้ วิธีอื่น ๆ เช่นการใช้บริการจัดการอัตลักษณ์บนคลาวด์ เช่น Azure Active Directory B2C หรือ Okta เพื่อจัดการอัตลักษณ์สำหรับแอปพลิเคชัน ซึ่งอาจคิดได้ว่าเป็นการพัฒนาเพิ่มเติมตามลำดับก็ได้:

* **การรักษาความปลอดภัยด้วยตนเอง**: ไม่แนะนำ นอกจากว่าคุณเป็นผู้เชี่ยวชาญด้านความปลอดภัย!
* **ระบบอัตลักษณ์ของ ASP.NET Core**:  เราได้โค้ดจำนวนมากมาฟรี ๆ พร้อมกับเทมเพลต ทำให้เราเริ่มทำงานได้อย่างง่ายดาย แต่เรายังต้องเขียนโค้ดบางส่วนด้วยตนเองสำหรับการทำงานขั้นสูงต่าง ๆ และจัดการฐานข้อมูลสำหรับเก็บข้อมูลผู้ใช้
* **บริการจัดการอัตลักษณ์บนคลาวด์** บริการนี้รองรับทั้งการใช้งานทั่วไปและการทำงานขั้นสูง (การพิสูจน์ตัวตนแบบหลายปัจจัย การกู้คืนบัญชีผู้ใช้ การใช้งานร่วมกัน) และช่วยลดจำนวนโค้ดที่ต้องเขียนและจัดการในแอปพลิเคชันของเราลงได้อย่างมาก นอกจากนี้ ข้อมูลที่มีความละเอียดอ่อนของผู้ใช้ยังไม่ได้ถูกจัดเก็บไว้ในฐานข้อมูลของเราเองอีกด้วย

สำหรับโปรเจกต์นี้ ระบบอัตลักษณ์ของ ASP.NET Core ทำงานได้ตรงตามที่เราต้องการ สำหรับโปรเจกต์ที่มีความซับซ้อนกว่านี้ ขอแนะนำให้ค้นคว้าและทดลองวิธีการอื่น ๆ เพิ่มเติมเพื่อให้เข้าใจว่าวิธีใดที่เหมาะสมสำหรับสถานการณ์ของคุณมากที่สุด
