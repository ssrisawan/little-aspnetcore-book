# การใช้ฐานข้อมูล

การเขียนโค้ดฐานข้อมูลอาจมีความยุ่งยากได้มาก และการใส่สตริงคิวรี SQL ไว้ในโค้ดของแอปพลิเคชันโดยตรงอาจเป็นความคิดที่ไม่ดีนัก เว้นแต่ว่านั่นคือสิ่งที่คุณต้องการจริง ๆ การใช้ **object-relational mapper** (ORM) จะช่วยให้เขียนโค้ดเพื่อสื่อสารกับฐานข้อมูลได้ง่ายยิ่งขึ้น ด้วยการเพิ่มชั้นแบบนามธรรมไว้ระหว่างโค้ดกับฐานข้อมูล ตัวอย่างเช่น Hibernate ในภาษาจาวา และ ActiveRecord ใน Ruby ก็เป็น ORM ที่รู้จักกันอย่างกว้างขวาง เป็นต้น

ใน .NET มี ORM ให้ใช้ได้หลายวิธี รวมทั้งวิธีที่สร้างขึ้นโดยไมโครซอฟต์และมาพร้อมกับ ASP.NET Core นั่นคือ: Entity Framework Core ซึ่ง Entity Framework Core นี้ช่วยให้การเชื่อมต่อกับฐานข้อมูลชนิดต่าง ๆ สามารถทำได้โดยง่าย และช่วยให้สามารถใช้โค้ดภาษา C# เพื่อสร้างคิวรีสำหรับฐานข้อมูล ซึ่งจะถูกแปลงกลับไปให้อยู่ในรูปแบบของ C# (POCO) ได้

> จำได้หรือไม่ว่าการสร้างอินเตอร์เฟสบริการเป็นการแยกโค้ดของ controller ออกจากคลาสบริการจริง ๆ ในที่นี้ Entity Framework Core ก็เปรียบได้กับอินเตอร์เฟสขนาดใหญ่ที่วางอยู่เหนือฐานข้อมูลนั่นเอง โค้ด C# ของคุณจึงสามารถทำงานได้โดยไม่ขึ้นต่อฐานข้อมูล และสามารถสับเปลี่ยนส่วนที่ให้บริการได้ตามเทคโนโลยีฐานข้อมูลที่ถูกนำมาใช้งานจริง

Entity Framework Core สามารถเชื่อมต่อกับฐานข้อมูลเชิงสัมพันธ์เช่น SQL Server, PostgreSQL และ MySQL รวมถึงยังสามารถทำงานร่วมกับฐานข้อมูล NoSQL (ฐานข้อมูลแบบเอกสาร) เช่น Mongo และระหว่างการพัฒนาโปรเจกต์นี้ เราจะใช้ SQLite เพื่อให้ง่ายต่อการเตรียมการ
